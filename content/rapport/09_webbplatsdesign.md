---
---
Analys: Analys aktuell webbplatsdesign
=========================

Uppgiften handlar om att välja ut tre webbplatser och analysera aktuell webbplatsdesign och trender.

Urval
=========================
Jag har valt att undersöka banker och valde de stora bankerna, Handelsbanken, Nordea och Danske Bank. Orsaken till valet är att banker är något alla använder sig av och det vore därför intressant att se hur bankerna anpassat sig digitalt.

Metod
=========================
Min metod för att utföra undersökningen var att använda mig de 20 olika designprinciperna och undersöka hur webbplatserna använder sig av dessa och se vilka trender som används/är aktuella i denna bransch. Jag använde också mig av verktyget för utvecklare (chrome) för att se typografin och Color Picker Add on för att göra färganalysen.

Resultat
=========================
[FIGURE src=image/nordea.png?w=200 caption="Nordea."]
[FIGURE src=image/danskebank.png?w=200&h=225 caption="DanskeB."]
[FIGURE src=image/handelsbanken.png?w=200 caption="Handelsbanken."]

Om man tittar på alla tre bankers hemsida så använder de alla tre sig av designprincipen, linjer, där de har tunna linjer för att dela in olika avsnitt och även av färg där de är skiftningar i färger för att markera och dela upp varje avsnitt. Alla tre hemsidor använder sig också av principen, skala, där de har stor text för det som de huvudsakliga vill framhäva och inte låta användaren missa. (Canva, 2019). Nordea tex har gjort deras text ”kontakta oss varje dag, dygnet runt”  varje dag, dygnet runt extra stort. Medan Danske bank har gjort texten om att boka eMöte, och räkna på bolån väldigt stort. Handelsbanken däremot har förstorat upp sin logga samt förklaringen om att de är en personlig och lokal bank för att framhäva just detta. På dessa webbplatser kan man tydligt se designprincipen, hierarki. Där tex huvudrubrikerna är stora och feta och annan viktig text, som nämnt ovan, som man vill markera är av större vikt. Men även underrubriker som också är viktiga och markerade men inte lika viktiga som huvudrubrikerna. Storleken på bilderna är ytterligare en hiearki. (Canva, 2019). Bilderna på dessa webbsidor är också stora, dock är flash-bilden störst på respektive hemsida. Gemensamt för alla tre banker är att de använder sig av blått som huvudfärg och olika nyanser av blått samt neutrala färger som grått, vitt och svart. Dessa färger går ihop med varandra och skapar en enkel, elegant och lugn design. Alla tre webbplatser använder sig av principen, repetition. Deras logga är blå och vit och dessa färger används konsistent över hela hemsidan. Intressant nog så är det ingen av bankerna som använder sig av designprinciperna, negativt utrymme, djup och ”texture”. Man kan snabbt se att texten på dessa tre webbplatser är symmetriskt ordnat och det ger en känsla av balans och noggrannhet. De ger alla en känsla av balans så som de har valt att placera alla bilder, boxar, färger och text och hur de har valt att vikta dessa. Webbplatserna använder sig också av transparens genom att ha läsbar text. Alla tre webbplatser använder sig av olika kontraster när de visar upp information. De använder sig av färgkontraster, dock ljusa och neutrala men som ändå är tydliga, för att dela upp olika avsnitt/element. De har även kontraster i sin typografi där de växlar mellan stor/fet och liten text. Detta för att göra informationen som presenteras mer läsbar. En annan typ av kontrast är tex det man ser på Nordeas hemsida där de använder sig av en flash-bild som de har gjort mörkare för att texten och länkrutan ”läs mer” tydligt skall synas. Webbplatserna använder sig också av ”framing” där det har boxar med text de vill framhäva. Handelsbanken har en stor box överst på hemsidan med det viktigaste som de vill förmedla användaren/kunden, dvs om att de är en personlig och lokal bank och vilka tjänster och produkter de erbjuder. De använder sig också av grid, vilket gör innehållet ordnat, snyggt, läsligt och får det att se bra ut. Ingen av webbplatserna använder sig av principen ”randomness” utan det är ganska ”vanliga” och stilrena webbsidor. De tre hemsidorna använder sig inte heller av rörelseprincipen, förutom i sitt tydliga flöde. Men de har inte element som bokstavligen rör sig. En annan designaspekt som webbplatserna har utnyttjat än positionen/flödet på innehållet. Det är anpassat utefter hur ögonen rör sig så att det blir ett bra och enkelt flöde för användaren att följa. (Canva, 2019). För rubriker och underrubriker använder sig Nordea av font-family: NordeaSansLarge,NordeaSansSmall,Arial,Helvetica Neue,Helvetica,sans-serif, och liknande för bodyn font-family:  NordeaSansSmall,Arial,Helvetica Neue,Helvetica,sans-serif. Här har man alltså valt sig av att vara konsekvent och använda sig av de vanliga typsnitten Helvetica, Arial, Neue och sans-serif och därav fokusera på läsbarhet. (Nordea.se).Danske använder sig av font-family: danske_humanMediumIt,Georgia,serif; för H1-h3 och font-family: textregular,Verdana,sans-serif för övrig text i bodyn och navbaren. (Danske.se) Genom att ha olika typsnitt för rubrikerna och body/övrig text så får man respektive del att stå ut. Handelsbanken använder sig av font-family: StagMedium, Georgia, sans-serif för rubrikerna och underrubrikerna och font-family: Helvetica, Arial och san-serif för övrig text. (Handelsbanken.se). Genom att ha kombinerat ovan nämnda principer så ser man även principen ”composition” i dessa tre webbplatser.(Canva, 2019).

Analys
=========================

Aktuella trender som man kan se på dessa tre webbplatser är alltså att inte få designen att stå ut så mycket. Det är ganska tydligt att designen på respektive hemsida inte är regelbrytande (en av designprinciperna), utan texten är läsbar och bilderna tydliga. Detta kan också bero på att banker ska vara fyrkantiga, hålla sig inom boxen och inte stå ut för mycket med risk för att verka oseriösa.  Det kan dock vara läge i takt men digitala utvecklingen att även som bank försöka stå ut och ha en mer ”häftig” design som skapar intresse. Om man kollar på typografin så är det likadant där. De använder sig alltså av dem mest vanliga typografin. De olika typsnitten skiljer sig inte mycket från varandra och smälter samman. De här istället fokusera på att istället skilja de olika delarna i innehållet genom storleken och fetstil på texten. Även när det kommer till principen rörelse ser man att bankerna inte använt sig av detta utan de använder sig av enklare design för att inte stå ut.
När det kommer till position så använder sig inget banbrytande utan anpassar sig till användaren och gör det enkelt att följa innehållet. Generellt säger man att ögat rör sig naturligt från vänstra toppen till höger botten. Studier visar att ögat vanligen har en tendens att följa ett mönster som är E,F eller Z-format. (Canva, 2019). De tre webbplatserna verkar ha detta i beaktning, om man tex tittar på Nordeas hemsida så ser man att innehållet är positionerat likt ett Z, med loggan överst. Detta mönster är också det jag som användare följer när jag tittar på dessa hemsidors innehåll.
Den blåa färgen får bankerna att ge en känsla av och framstå som seriösa. Den blåa färgen likställs med stabilitet, tydlighet, öppenhet och ger en känsla av lugn. (Beaird. J, 2014). Som bank vill man gärna associeras med tidigare nämnda saker. Man vill att kunderna ska få en känsla av att bankerna är seriösa, stabila och enkla att ha att göra med. Genom att använda sig av neutrala färger som de gör blir det inte jobbigt för användaren att gå igenom innehållet, framförallt eftersom de använder sig av mycket text på sina framsidor. (Cannon. T, 2012). De håller sig också konsistenta till respektive loggas färger och till sina färgscheman. Detta medför att man ständigt påminns om loggan. Nordea har dessutom tagit det till en annan nivå och valt att ha position-rörelse på deras logga, som följer med ner när man scrollar. Gemensamt för alla tre banker är att man har en ganska neutral hemsida som inte står ut så mycket och är stilrena. Det är tydligt att de vill att deras ska reflektera det de vill stå/står för. Alltså att de är noggranna, seriösa, tydliga och ge en känsla av lugn. Aktuella trender för dessa banker är designprinciperna hierarki, skala, färg, position och ramning.

Referenser
=========================

Nordea 2018. <https://www.nordea.se/>

Danske Bank. 2017. <https://danskebank.se/privat>

Handelsbanken. <https://www.handelsbanken.se/sv/>

Canva. 2018 Design Elements & Principles . <https://www.canva.com/learn/design-elements-principles/>

Beaird. J (2014). The Principles of Beautiful Web Design. <https://www.safaribooksonline.com/library/view/the-principles-of/9781457174353/Text/ch02.html>

Cannon. T. 2012. An Introduction to Color Theory for Web Designers. <https://webdesign.tutsplus.com/articles/an-introduction-to-color-theory-for-web-designers--webdesign-1437>


Övrigt
=========================
Denna rapport är skriven av Donjeta.
