---
---
Redovisning kmom05
=========================

Detta innehåll är skrivet i markdown och du hittar innehållet i filen `content/redovisning/05_kmom05.md`.


Min undersökning av webbplatsers laddningstid gav mig nya insikter. I uppgiften lärde jag mig använda utvärdera webbplatsers laddningstid och användbarhet med hjälp av verktyget för utvecklare (devtools) och Google Pagespeed. Via dessa verktyg gjorde jag mätningar av respektive webbplats. Det fick mig reflektera över hur snabbt en webbsida laddas upp och vad det är som påverkar laddningstiden. Jag lärde mig också olika sätt att optimera laddningstiden för en hemsida som t.ex. att använda bilder i modernare bildformat, skjuta upp CSS som inte används, ta bort resurser som hindrar renderingen och skippa att man ständigt omdirigeras. Det finns alltså mycket man kan göra för att optimera en webbplats och undvika att förlora användare som kanske blir irriterade över att det tar för lång tid för en hemsida att laddas upp.

Jag har ingen tidigare erfarenhet av Cimage men efter detta kmom så inser jag nyttan av det och dess egenskaper. Det gör att jag effektivt kan hantera mina bilder och anpassa dem till min webbsida. Det sparar också en mycket tid och är enkel att använda. Jag kan optimera mina bilder så att tex laddningstiden på min webbsida blir mer optimal. Det möjliggör även att jag kan beskära mina original bilder på olika sätt, ge dem olika nyanser och kontraster, zooma in- eller ut bilderna, konvertera till olika format som JPEG,PNG, GIF osv, ändra kvalitén på bilderna, ge bilderna olika filter, reducera storleken etc. Jag själv brukar sällan använda mig av bildverktyg. Det händer ibland att jag beskär en bild med hjälp av förhandsvisningsverktyget (som är standard på min mac), utöver det så använder jag mig inte av några bildverktyg.
Det gick hyfsat smidigt att jobba med modulen @desinax/figure. Jag importera det i min kmom05.less. Det möjliggjorde så att jag fick till en snygg caption till mina bilder och även kunde placera mina bilder i mitten, till höger eller vänster av sidan. Med hjälp av desinax kan man också inkludera responsiv design för bilder beroende på vilken enhet som man tittar på bilderna med och genom en uppsättning av CSS-klasser. Jag angav också textområdets maximala bredd och relatera den till standardbredden på varje bild.

Min allmänna uppfattning kring bilder för webben och nedladdningstider är att det ibland tar lång tid att laddas upp, framförallt när det finns många bilder på en webbsida, som t.ex. shopping-sidor som Zalando och Nelly. Jag har ingen uppfattning kring responsiva bilder då jag tidigare inte har reflekterat över det. Det är nu efter att ha jobbat med detta kmom som jag har insett hur det kan användas. Det är sällan jag har behövt zooma ut/in bilder när jag har tittat på en webbsida i mobilen, detta är något som bara har funkat, bilderna har varit anpassade för mobilenheter också. Men nu när jag fick göra det själv på mina egna bilder på min webbsida så fick jag lära mig hur man kan göra för att bilderna skall vara anpassade för olika enheter. Vad avser bildbehandling så har jag insett hur man kan minska laddningstiden och optimera en hemsida genom att hantera sina bilder genom olika sätt som t.ex. beskärning, ändra kvalite osv. Det är alltså onödigt att lägga upp bilder i sin ursprungliga storlek då det påverkar en webbsidas laddningstid och hur optimal sidan är. Olika bildbehandlingsverktyg kommer väl till nytta. Detta är något jag har märkt av när jag kollat på olika hemsidor, att bilderna är beskurna och anpassade till webbsidan och innehållet.

Min TIL för detta kmom, förutom allt som nämnts ovan, är att jag också har lärt mig hantera bilder för webben. Jag har lärt mig skapa en blogg, där jag har lagt upp bilder på olika sätt och olika varianter av mina ursprungliga bilder. Jag lärde mig använda Cimage för detta syfte och FIGURE för att presentera bilderna med text och responsivitet. Jag lärde mig lägga till filter, göra bilderna skarpare, ändra storleken osv.
