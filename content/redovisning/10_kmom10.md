---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom010.md`.

1.1

Uppdrag 1

Jag började med att implementera uppdrag 1. Här gjorde jag en analys av aktuell webbplatsdesign och kollade på aktuella trender. Jag valde att göra analysen på tre stora banker, Nordea, Handelsbanken och Danske bank. Min analys var baserad på de 20 färgprinciperna som vi lärt oss i kursen. Jag använde också mig av verktyget för utvecklare (chrome) för att se typografin och Color Picker Add on för att göra färganalysen. Genom min analys kunde jag komma fram till att de mest aktuella trenderna för dessa banker är designprinciperna färg, hierarki, skala, ramning och position. Banker verkar vilja var ganska neutrala och stilrena och utgå från en blå färg. Genom deras webbdesign så vill de förmedla en känsla av lugn och att de är seriösa, pålitliga och tydliga. Deras design utgår också efter färgerna på deras logga och de är konsekventa igenom hela webbsidan. De använder också neutrala färger och typografi, allt för att inte spexa till det och verka oseriösa.

Uppdrag 2

I detta uppdrag skulle jag göra en valfri analys inom design och webbplatser för Organisationen Valfrihet. Jag valde att tolka det som att de var extra intresserade av en färganalys, streamingtjänster då de själva verkar i den branschen. Jag valde att undersöka streamingbolagen Netflix, HBO. och Cmore. I detta uppdrag analysera jag dessa webbplatsers färgval och känslan de signalerar. Jag valde att göra en färganalys på företag inom samma bransch då jag inte har gjort det förut och ville undersöka om företag inom samma bransch väljer färg på samma sätt. För att få fram färgpaletten som respektive webbplats använder använde jag mig av verktyget Color Picker Add on och gjorde en färganalys. För att få fram typografin använde jag mig istället av verktyg för utvecklare (chrome). Analysen visade att dessa streamingtjänster väljer färg på samma sätt. Alla tre har tex ett mörkt tema med en mörk/svart bakgrund med en ljus och väldigt synlig text. De har även alla utgått efter färgerna på deras logga när de har färglagt deras hemsida. Den mörka bakgrunden tillexempel associeras med nattliv och det är också det dessa företag vill associeras med eftersom man vanligen använder deras tjänster(film och serier) kvällstid. Netflix och CMORE har dessutom tagit det ännu längre genom att också ha en röd färg på deras logga och hemsida. Den röda färgen förknippas ofta med passion och drama och att det kan få pulsen att höjas. Precis som när man tittar på film eller serier som kan vara spännande och dramatiska och få pulsen att höjas.

Uppdrag 3

I detta uppdrag skapade jag en ny webbplats för min kund, Art Ist, och göra det nytt, fräscht, tidsenligt och intresseskapande. Art Ist är mitt fall en tidigare professionell balettdansare som nu öppnat en dansskola där hon erbjuder olika dansklasser men där huvudfokus är balett. Dansskolan heter Dance Art och det är just det som klasserna går ut på, skapa konstnärlig dans. Detta är något jag önskar förmedla genom att göra balettbilden större än övriga bilder på framsidan. Jag använde min me/redovisa som grund och byggde på den och tog bort filer och ändrade filer. Jag skapade en egen logga till hemsida, balettskor, som jag har i headern. Vidare la jag in en flashregion på varje sida (i page.php views) med en bild som ska ge känslan av konstnärlig dans och balett. Här skapade jag en förstasida med kolumner med hjälp av desinax v-grid. Jag importerade modulen desinax för att styra typografin, vgrid, bilder och responsivitet. Jag skapade även en about-sida (Om dansskolan och kontaktuppgifter) och en blogg med tre blogginlägg med bilder från klasserna. Jag la även in en footer med tre footer-kolumner. Jag har också med en meny som länkar till about, bloggen och styleväljaren. På hemsidan har jag med fler bilder än vad jag har text, detta eftersom bilderna talar för sig själv och man kan snabbt förstå vad det är det handlar om, alltså dans. För att få rätt storlek på bilderna och styra placeringen av dessa så använde jag mig av Cimage. Webbplatsen är också responsiv (med hjälp av @media screen) och funkar för mindre enheter.

Uppdrag 4
I detta uppdrag skapade jag ett tema (css/10_colorful.min.css) till webbplatsen. Jag valde ett färgglatt tema som reflekterar det kunden vill. Jag gjorde detta tema till standardtema i temaväljaren. Här la jag även in gridbaserat layout (importerat desinax) och precis som för tidigare kmom så fungerar gridet via ?vgrid och ?hgrid. Temat funkar responsivt (via media screen). På om-sidan har jag dokumenterar färgpaletten som jag utgått från och hur jag valt färger. Där har jag också lagt in en beskrivning om typografi, designprinciper och designelement jag använt. Temat är noga utvalt för att ge en känsla av nöjde och konst. Här använde jag mig av ett monokomatiskt färgschema med rosa som utgångsfärg. Färgschemat fick jag fram med hjälp av Adobe Color CC färghjul. Den rosa färgen går också väl ihop med loggan. För att få fram den rosa färgen att stå ut valde jag en ljus bakgrund. Rubrikerna valde jag att ha i rosa och ljusblått (en accent färg, även det ljust och färgglatt). Även bilderna som är valda är väldigt färgglada vilket passar väl in med temat. För att matcha temat valde jag också en lekfull typografi i form av fantasy och kursiv text. Designprinciper och designelement som valts för detta tema är hieraki, placering, grid, typografi, ramning, repetition, kontrast och färg.

Uppdrag 5

Här skapade jag ett alternativtema (css/alternative_theme.min.css) som jag dokumenterade på om-sidan. Temat jag valde är minimalistisk. Till skillnad från första temat så är detta tema nedtonat och ganska enkelt. Även här använde jag mig av Adobe Color CC färghjul för att få fram mitt färgschema, som i detta fall blev ett komplementärt färgschema som speglar flashbilden och inte stå ut/vara nedtonat. Istället för en lekfull typografi valde jag ett enklare för detta tema. Footern är inte lika markerad längre och menyn är mindre och är istället placerad annorlunda. Här ändrade jag även storleken på bilderna på framsidan under balettbilden och gjorde de lite större än i tidigare tema. Balettbilden fick fortfarande vara lika stor, för att markera vikten av just balett. Det som fick stå ut här är rubriken och loggan och menyn dämpade jag därför ner. Designprinciper och designelement som använts här är balans, placering, grid, typografi, färg och repetition.
Det är alltså endast css/alternative_theme.min.css och css/10_colorful.min.css som gäller som tema för detta kmom. Resten har jag inte lyckats få bort, följt de instruktioner (ta bort filerna i htdocs och src/htdocs) som Mikael har gett på forumet men det funkade ändå inte.

Uppdrag 6

I detta uppdrag skulle jag skriva ett nytt stycke på min om-sida och beskriva hur jag strukturerat mitt tema. Där förklarade jag hur jag delat upp koden i olika moduler/mappar för att strukturera upp min kod och lättare hitta bland koden. Jag skapade även en gemensam fil, module_kmom10 under modul-mappen där jag importerar från desinax samt från bas och layout-modulerna. I module-mappen har jag också lagt in en fil för regioner där jag har kod för regioner och en responsiv-fil för den responsiva koden Den gemensamma filen kopplade jag sedan till mina temafiler (10_colorful.less och alternative_theme.less) för mina två teman. Detta gjorde jag för att slippa skriva samma kod (att importera) två gånger på mina tema-less-filer. Jag hade även två moduler, bas och layout som jag delade upp min kod i och som skulle gälla för båda mina teman. Kod-skillnaden mellan mina teman skrev jag direkt i mina två temafiler, 10_colorful.less och alternative_theme.less. Jag använde mig också av variabler för typografi och färg för att ytterligare effektivisera kodskrivningen. Denna uppdelning underlättar för mig att hitta bland min kod än om jag skulle haft allt i en enda css-fil

1.2

Jag hade problem med att ta en kopia av redovisa mappen och skapa nytt. Det var framförallt tekniska problem med make theme, composer update och npm install. Jag lyckades inte heller ta bort de övriga teman i min temaväljare trots att jag följde instruktionerna som Mikael lagt upp på forumet. De tekniska problemen gjorde att jag fastna länge och kunde inte lägga den tid jag hade önskat på hemsidans utseende. Jag var även sjuk i 2 veckor vilket dessvärre var ytterligare en tidstjuv. Jag tyckte projektet var hyfsat svårt men framförallt omfattande. Det var för mycket att lägga till två analyser på webbsajter samtidigt som man skulle uppfylla alla andra uppdrag på ett bra sätt. Något annat som tog tid var att komma på vem ens kund skulle vara och hitta på något själv. Här hade jag föredragit att man fick välja mellan ett fåtal olika företag med färdig text och bilder som man hade kunnat lägga in istället för att själv behöva lägga tid på att hitta bilder och skriva text, detta tog alldeles för mycket tid. Jag hade föredragit mindre text-uppgifter så att man hade kunnat lägga mer tid på webbplatsens utseende. Att bara fixa hemsidans utseende kan ta hur lång tid som helst. Framförallt eftersom man måste tänka till vilka färger och tema man vill använda och vilken layout man ska välja osv. Analyserna var också lite luddigt formulerade och jag hade behövt lite tydligare instruktioner. I övrigt så tycker jag projektet var bra och roligt att genomföra. Det som var bäst var att få skapa egna teman.

1.3

Kursen tycker jag har varit väldig intressant och givande. Handledningen har också varit bra och man har fått svar på sina frågor snabbt. Jag tycker också att materialet, videon, guiden, böckerna och artiklarna vi har blivit försedda med under kursens gång är väldigt bra och pedagogiska, lätt att ta till sig. Jag hade dock önskat lite längre videon med genomgångar på respektive kmom som i tidigare kurser. Då det var mycket nytt med hela upplägget av anax och varje fil i detta så hade jag gärna fått en djupare förklaring av alla filer och hur man ändrar i dessa. Jag tyckte också att det var för många analyser och rapporter, man hade kanske kunnat samla dessa till projektet eller nöja sig med att göra en analys för varje kmom. Som distansare så kändes det som att man blev lämnad själv och man hade snabbt många frågor som det kändes svårt att få förklarat via mail och forum. I övrigt tycker jag att kursen som helhet var väldigt bra, man lärde sig mycket om webbdesign och olika knep för att snygga till sin hemsida. Även om målet inte är att jobba med webbdesign så fick man i alla fall bättre förståelse för hur det kan se ut och vad det är en webbdesigner gör och kollar efter, vilket underlättar ett framtida samarbete. På en skala 1-10 så skulle jag ge det en 8 ☺. Lärarna är toppen och gör väldigt bra videon! Därför tycker jag också att de till nästa gång kursen körs borde göra fler videon. Jag skulle definitivt rekommendera kursen till andra.
