---
---
Redovisning kmom06
=========================

Detta innehåll är skrivet i markdown och du hittar innehållet i filen `content/redovisning/06_kmom06.md`.

Det känns intressant och lärorikt. Det får en att förstå design på ett mer teoretiskt sätt jämfört med att bara se det och göra det praktiskt. Det hjälper en förstå syftet med de olika sätten att designa på. Jag ser flera fördelar med att jobba med och tänka i termer av designelement och designprinciper. Genom att tänka och använda dessa kan man kommunicera det man önskar kommunicera med användarna. Man får också förståelse för vad man kan åstadkomma med sin design. Man inspireras till att använda sig av designprinciper och designelement på olika sätt för att få sin design att stå ut. Det kan dock begränsa en till att endast fokusera på de designprinciper och designelement man har läst om och inte kanske inspireras till att göra något helt nytt, t.ex. en ny designprincip som man inte har läst om.

Det var intressant att som i mitt fall utvärdera reklambyråer då dessa är (bör vara) experter och som fokuserar mest på design och visuell kommunikation. I denna uppgift fick jag förståelse för trender inom design och hur man kan använda de på olika sätt för att skapa intresse för ens bolag och innehåll på hemsidan. Trender jag märkte var stora bilder, text och rörelse för att skapa intresse och ge en känsla av lekfullhet. Färgglad och fräsch design är också något som stod ut och designprinciperna som ’r gemensamt för dessa reklambyråer är hiearki, rörelse och färg. Här insåg man också vikten av att använda sig av sådana principer, framförallt när man har mycket innehåll på sin webbsida så att användaren inte tappar intresse och hoppar över innehåll. På dessa webbplatser kan man också se att designprincipen repetetion används. Reklambyråerna har anpassat sina färgscheman och utseende på webbsidan så att det matchar loggan.

Jag är nöjd med mitt arbete med mina teman som bygger på designelement och designprinciper. Det gick oväntat bra att jobba med designen på det sättet. Jag fick mycket inspiration från de olika principerna och elementen när jag själv valde mina teman. Vid skapande av mitt miljövänliga tema så insåg jag att jag kunde använda mig av designelementet textur för att förstärka användarens känsla av att min webbplats/företaget värnar om miljön och att det är grönt och naturen som är fokus och som webbsidan vill kommunicera. Jag insåg också att det finns olika sätt att få vissa element/innehåll att stå ut mer än andra genom som t.ex. hiearki, linjer/streck och rörelse. Jag fick även utnyttja min färgkunskap från tidigare kmom och använda mig av färg i min design för att framkalla en känsla eller för att få visst innehåll att stå ut. Jag insåg också att det finns oändliga möjligheter att designa sin webbsida bara genom att använda sig av olika designprinciper och designelement.

The final touch i sammanhanget webbdesign tolkar jag som det sista man lägger till på sin design, det lilla extra som får ens design att ”pop”. Det kan vara att man lägger till rörelse eller någon färg som står ut men ändå funkar ihop med resten av designen, det som är pricken över i:et. Det tänker jag mig också är svårt, då jag själv insett att man aldrig riktigt blir klar med sin design, det är alltid något man skulle kunna lägga till som visuellt skulle lyfta utseendet på ens webbsida. Det jag också kommer att tänka på när jag läser ”the final touch” är designprincipen komposition, då övriga designprinciper som man använt sig av går ihop och på totalen stämmer överens och bildar en sammanhållen design. 

Min TIL för detta kmom är allt ovan jag nämnt. Att jag lärt mig skapa teman som bygger på designprinciper och designelement och utvärdera designprinciper som tre olika reklambyråer använder sig av. Jag lärt mig om de olika tjugo designprinciperna samt de olika designelement och fått förståelse för hur man med hjälp av dessa kan designa ens webbsida och hur man kan få saker på ens webbsida att stå ut. Jag har även lärt mig hur man genom sin design kan kommunicera/förmedla en känsla som man vill att användarna skall få. Jag utmanades också under tiden jag jobbade med mina teman till att se över min design och se om det var något extra jag skulle kunna lägga till för att få det att stå ut ännu mer. Jag känner att jag fått en känsla för att kunna avgöra om det är något mer jag skulle kunna lägga till på min webbsida för att få min design att bli mer framträdande. Jag har fått förståelse för vilka tekniker som designers använder sig av och hur man kan använda sig av dessa tekniker när man designar en webbsida. Detta kommer underlätta framtida samarbete med designers då jag har fått en bakgrund i hur design fungerar i grunden och hur designers jobbar.
