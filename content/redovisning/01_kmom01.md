---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

Jag har ingen tidigare erfarenhet av att jobba i ramverk för att bygga webbplatser. Det är första gången jag kommer i kontakt med det, men det känns ganska användbart och underlättar att ha en grund att utgå ifrån. Det är dock ganska omfattande och många av markdown-filerna har jag inte hunnit kolla igenom och förstå.


Verktygen var helt nya för mig. Jag har inte tidigare använt mig av composer och make tillexempel. Git har jag ju stött på tidigare i phphtml-kursen för att se exempel/kursrepo men jag har aldrig använt det själv och lagt upp något på github. Fick även använda mig av olika git kommandon som git add, git status, commit osv. Det var mycket nytt att lära sig och förstå hur man ska använda de olika verktygen och få det att funka. Jag hade även problem med composer install, då jag tydligen hade en för gammal version av php som jag inte lyckades uppdatera. Mesta av tiden gick åt installera och få alla verktyg att fungera.


Jag har inga förutfattade meningar inom design och användbarhet för webben. Jag personligen tycker det är viktigt hur hemsidan ser ut och att det är enkelt att navigera. Det märker man själv när man är på en hemsida och skall shoppa så kan man ibland störa sig på det inte är så enkelt att navigera, att det ibland krävs flera knapptryckningar innan man kommer dit man vill. Vissa hemsidor har också alldeles för mycket text eller för stora bilder som upptar hela sidan. Det är dock alltid svårt att uppfylla allas krav. Som programmerare får man ha i åtanke att man bygger en hemsida för en slutanvändare och att det därför också skall vara anpassat för dessa och gärna så enkel hemsida att använda som möjligt. Förutom enkelhet är det också viktigt hur hemsidan ser ut så man lockas stanna kvar och klicka runt. Design och användbarhet är ytterst viktigt för kommersiella syften.

Att styla webbplatsen med CSS gick hyfsat bra, det var dock lite klurigt att hitta alla ”block” man ville ändra på. Jag la till lite egen style med hjälp av CSS, men fick inte till exakt den förändring jag ville få då det var svårt att se stylen på resten av sidan och anpassa sig efter det. Jag antar vi kommer jobba mer med styling kommande veckor och det ser jag såklart framemot. Det jag prioritera i detta skede är att hemsidan skulle bli användbar. Jag uppskatta alla videon som man fick ta del av och där fanns väldigt bra tips på alla momenten (inklusive för att komma igång med css:en) i denna inlämning.

Det jag lärde mig i detta kmom är förutom det som nämnts ovan och det jag visat i min inlämning är att jobba utifrån en grund, Anax, och utveckla det vidare själv. Jag lärde mig tex hur jag lägger till egen style på sidan och jag lärde mig också lägga upp mitt kursrepo/mina filer på github. Composer förstod jag som att det är ett program som jag kan använda för att installera olika paket och ”projekt” och uppdaterar dessa till senaste versionen. Make möjliggör installering och uppdatering av ens program, med hjälp av en makefile där man skrivit sitt program. Man kan även använda det för att kontrollera om man installerar eller av-installerar ett paket eller generar taggar. Genom att köra make kan man uppdatera endast ändringarna man gjort i sitt program. Kommandot make var redan installerad på min mac och jag kollade endast vilken version jag hade och kontrollerade att den fungerar. Jag lärde mig också använda mig av Markdown och vad det används för. Det möjliggör att man tex endast kan fokusera på att skriva texten utan massa html-kod och syntaxen är betydligt enklare än html-kod, detta gör det mer läsbart. Man får alltså en mer ren text. Sedan gör man om det till HTML-kod. Väldigt enkelt och användbart.
