---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

Jag tycker LESS är väldigt bra och det underlättar ens kodskrivning. Det är betydligt effektivare att använda sig av LESS och dela upp sin kod i olika moduler än vad det är att ha allt i en enda CSS-fil. Jobbar man endast med en CSS-fil så kan det ta hur lång tid som helst att hitta en style för ett specifikt område men genom att dela upp sin kod för respektive område som vi gjorde i uppgiften med base, layout, regions och responsive så blir det lättare att hitta och ändra i det kodstycke man önskar. Med hjälp av LESS kan man t.ex. också använda nestade regler vilket minimerar överflödig kod och det blir enklare att hitta och göra förändringar i koden. Det blir mer överskådligt och man får bättre ordning på all kod man skrivit. Det roligt att introduceras för LESS och börja använda det, jag ser framemot att lära mig ännu mer.

Jag har ingen tidigare erfarenhet av make och Makefiler. Med hjälp av Make kunde jag kompilera LESS till CSS. Jag körde kommandot Make theme. Jag tycker make är väldigt användbart och det underlättar för mig att uppdatera bara de kod-ändringar jag gör i mina filer (via Makefile). Verktyget gör livet lättare för programmerare helt enkelt. Jag vill dock lära mig mer om hur jag kan använda alla make kommandon.

I början kändes lite omständligt och besvärligt att behöva kompilera efter varje ändring man gjorde i filen. Men efter ett tag så fick man in det i flödet. Jag reflekterade över att man fick meddelande om något var fel i ens LESS-kod, vilket jag tyckte var väldigt bra. Det gick också hyfsat fort att kompilera. Men jag måste erkänna att det är lätt hänt att man glömmer kompilera och så fastnar man. Jag hade även svårt att få till/se en ändring på min hemsida utan att även köra git status/add och dbwebb purepublish redovisa. Detta tog mig tid att inse vilket åt upp mycket av min tid för detta kmom.


Jag läste första kapitlet i ”The principles of Beautiful Web Design” och fick mycket inspiration för hur jag vill lära mig designa min hemsida. Jag förstår dock att jag har mycket kvar att lära så i detta kmom. I min design så fokusera jag på att få med alla kraven i inlämningen och att hemsidan och alla sidor på hemsidan skall vara användbara och se hyfsat bra ut. Jag ville få till en hyfsad style och responsivitet på menyn, header, footer och innehållsdelen. Jag dela upp koden i base, layout, regions och responsive och försökte skapa en struktur på all kod och alla filer. Pga att jag fastna med kompileringen som nämnt ovan så hade jag inte mycket tid över till att jobba så mycket med styling. Jag har mycket kvar att utveckla på hemsidan och hoppas kunna göra det under kursens gång.


Min TIL för detta kmom är att jag lärt mig skapa ett LESS-tema. LESS lärde jag mig är användbart för att dela upp min kod i moduler så att det blir enklare för mig att hitta och göra ändringar i koden. Jag har även lärt mig importera moduler och även ändra kod lokalt. Jag lärde mig inkludera olika style (tex. för responsiv meny) i mitt tema. I detta kmom har jag också fått möjlighet att lära mig om responsivitet och prova runt och t.ex. se hur det funkar vid olika skärmstorlekar/enheter. Vidare lärde jag mig även att nollställa min style med Normalize.
